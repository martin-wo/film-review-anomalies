Dobrý den,

prošli jsme váš projekt a máme k němu několik výtek:

1. (SOLVED) Jedním z vašich úkolů v zadání byla klasifikace. Na té se dá dobře a jednoduše vyzkoušet potenciál vašich nově vytvořených features. Součástí toho byla i cross-validace počtu kategorií. Toto celé v práci chybí.

2. (SOLVED) Cílem bylo také srovnat se s Kristýnou. To máte sice uvedené v závěru, ale chtělo by to více rozepsat a podpořit měřením. Není mi jasné, jestli mezi 12 anomálními příklady v tabulce 4 jsou i ty anomálie nalezené Kristýnou. Pokud ano, vypíchněte je (samostatný odstavec/kapitola). Pokud ne, proveďte podobné měření s anomáliemi z její práce.

3. (SOLVED, ADD CONCLUSIONS FROM 1.) Možná je to jen nešikovná formulace (první odstavec závěru), ale data ani metody špatné nejsou. Kristýna ve své práci dokázala, že anomálie v těchto datech jsou a že jsou detekovatelné obecně fungujícími metodami. Důvod špatných výsledků tedy musí být v předzpracování (jak píšete v druhém odstavci), v provedení (= v implementaci) nebo někde úplně jinde. Důrazně doporučuji prozkoumat schopnosti vašich features na klasifikační úloze - pokud obsahují dostačující informace pro správnou klasifikaci, pak bude problém zřejmě ležet jinde. V tomto okamžiku je váš závěr z části nepodložený a z části chybný.

Další poznámky:
- (SOLVED) Sekce 2: Kristýna nepoužila ani STanfordNLP ani lemmatizaci, ale stemmizaci.
- (SOLVED) Sekce 3: jakou reprezentaci hodnot v bag-of-words jste použili? + Vyjádření o tf-idf je nepřesné, je to varianta bag-of-words.
- Sekce 5: "300 latent dimensions" - odkud toto doporučení pochází? Citujte. 
- (SOLVED) Sekce 6.3: úplně mimo. V názvu je LOFactor, ale píšete o úplně jiné metodě. Tuto sekci prosím zrušte.
- (THERE WILL BE NEW RESULTS - NON-RELEVANT NOW) Sekce 8: Pokud mluvíte o konkrétní recenzi (třetí odstavec kapitoly 8), tak je dobré ji v práci ukázat.
- (SOLVED, ADD CONCLUSIONS FROM 1.) Sekce 9: Zhodnocení výsledků patří do kapitoly (samostatné nebo k výsledkům) ne do závěru. Závěr by měl pouze shrnout a zhodnotit celou práci, tj. vypíchnout informace v práci uvedené.
- (SOLVED) Bibliografie: : záznamy jsou neúplné, chybí názvy konferencí, časopisů aj.

Práci přepracujte do semináře příští týden, kde odprezentujete její novou verzi.

Přeji hezký den,

Veronika
